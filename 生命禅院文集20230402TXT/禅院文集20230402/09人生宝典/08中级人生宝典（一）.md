中级人生宝典（一）

雪峰


　　执大象，天下往。

　　大道无形，生育天地；大道无情，运行日月；大道无名，滋养万物。

　　观宇宙万物运化之道，探索其运行之奥妙，法于阴阳，和于术数，可以入道。

　　常有欲可观道妙，常无欲可知道徼。

　　道常无为，而无不为。

　　明道若昧，进道若退，夷道若类。

　　上士闻道，勤而行之；中士闻道，若存若亡；下士闻道，大笑之。不笑不足以为道。

　　大道甚夷，而民好径。

　　道之为物，惟恍惟惚。惚兮恍兮，其中有象，恍兮惚兮，其中有物。窈兮冥兮，其中有精，其精甚真，其中有信。

　　同与道者，道亦乐得之。

　　道之出口，淡乎其无味。视之不足见，听之不足闻，用之不足既。

　　道恶乎隐，而有真伪；言恶乎隐，而有是非。

　　道隐于小成，言隐于荣华。

　　道昭而不道，言辩而不及。

　　夫道不欲杂，杂则多，多则扰，扰则乱，乱则忧，忧则不救。

　　一切有形，皆含道性。

　　善为道者，不用目、不用耳、不用心、不用力。

　　人在道中，道在人中；鱼在水中，水在鱼中。道去人死，水干鱼终。

　　众生所以不得真道者，为有妄心。

　　真常之道，悟者自得。得悟道者，常清静矣。

　　是道，则进；非道，快退。

　　知道易，信道难；信道易，行道难；行道易，得道难；得道易，守道难。如若不难，满大街小巷都是神仙矣。

　　忘己之人，是之谓已入道。

　　至道不可以情求矣。

　　道深微妙，难以言传。

　　无思无虑始知道，无处无服始安道，无从无道始得道。

　　

　　瞎者善听，聋者善视，绝利一源，用师十倍。

　　心生于物，死于物，机在目。

　　天之无恩而大恩生，人之无仁而大仁至。

　　天之至私，用之至公；人之至私，其心必死。

　　生者死之根，死者生之根。

　　恩生于害，害生于恩。

　　为无为，则无不治。

　　天长地久，天地所以能长且久者，以其不自生，故能长生。

　　处众人之所恶，故几于道。

　　功成名遂身退，天之道。

　　将欲歙之，必故张之；将欲弱之，必故强之；将欲废之，必故兴之；将欲夺之，必故与之。

　　处天地之和，从八风之理，适嗜欲于世俗之间，无恚嗔之心，行不欲离于世被服章，举不欲观于俗，外不劳形于事，内无思想之患，以恬愉为务，以自得为功，形体不敞，精神不散。

　　天之在我者德也，地之在我者气也。德流气薄，而生者也。故生之来谓之精，两精相搏谓之神，随神往来谓之魂，并精出入者谓之魄，所以任物谓之心，心有所忆谓之意，意有所存谓之志，因志而存变谓之思，有思而远谋谓之虑，因虑而处物谓之智。故智者之养生也，必须四时而适寒温，和喜怒而安居处，节阴阳而调刚柔。如是，则辟邪不至，长生久视。

　　失神者死，得神者生。

　　不见可欲，使心不死。

　　挫其锐，解其纷，和其光，同其尘。

　　后其身而身先，外其身而身存。

　　上善若水，水利万物而不争。

　　居善地，心善渊，与善仁，言善信，政善治，事善能，动善时。

　　持而盈之，不如其已；揣而锐之，不可常保；金玉满堂，莫之能守。

　　富贵而骄，自遗其咎。

　　柔弱胜刚强。

　　知止其所不知，至矣。

　　上德不德，是以有德；下德不失德，是以无德。

　　大丈夫处其厚，不居其薄；处使实，不居其华。

　　大方无隅，大器晚成，大音希声，大象无形，道隐无名。

　　甚爱必大费，多藏必厚亡。知足不辱，知止不殆，可以长久。

　　大成若缺，其用不弊；大盈若冲，其用不穷。

　　大直若屈，大巧若拙，大辩若讷。

　　罪莫大于可欲，祸莫大于不知足，咎莫大于欲得。

　　为学日益，为道日损。损之又损，以至于无为，无为而无不为矣。

　　见小曰明，守柔曰常。

　　为无为，事无事，味无味。

　　图难于其易，为大于其细。天下难事，必作于易，天下大事，必作于细。

　　轻诺必寡信，多易必多难。

　　无为故无败，无执故无失。

　　有之以为利，无之以为用。

　　五色令人目盲，五音令人耳聋，五味令人口爽，驰骋田猎令人心发狂，难得之货令人行妨。

　　宠辱若惊，贵大患若身。吾所以有大患者，为吾有身，及吾无身，吾有何患？

　　贵以身为天下，若可寄天下；爱以身为天下，若可托天下。

　　视之不见名曰夷，听之不闻名曰稀，搏之不得名曰徼。

　　曲则全，枉则直，洼则盈，敝则新，少则得，多则惑。

　　不自见，故明；不自是，故彰；不自伐，故有功；不自衿，故长。

　　夫唯不争，故天下莫能与之争。

　　企者不立，跨者不行。

　　善行无辙迹，善言无瑕谪，善用不用筹策，善闭无关键而不可开，善结无绳约而不可解。

　　为者败之，执者失之。

　　物壮则老，是为不道，不道早已。

　　知人者智，自知者明，胜人者有力，自胜者强，知足者富，强行者有志，不失其所者久，死而不亡者寿。

　　我有三宝：一曰慈，二曰俭，三曰不敢为天下先。

　　善为士者不武，善战者不怒，善胜敌者不争，善用人者为之下。

　　知不知，上，不知知，病。夫唯病病，是以不病，圣人之不病也，以其病病，是以不病。

　　无狭其所居，无厌其所生。

　　大知闲闲，小知间间；大言炎炎，小言谵谵。

　　天地与我并生，万物与我为一。

　　人莫鉴于流水，而鉴于止水。

　　以神遇而不以目视，官知止而神欲行。

　　安时而处顺，哀乐不能入。

　　德荡乎名，知出乎争。

　　人皆知有用之用，难知无用之用。

　　久与圣人处，则无过。

　　有人之形，无人之情。有人之形，故群于人；无人之情，故是非不得于身。

　　知天之所为，知人之所为，至矣。

　　其嗜欲深者，其天机浅。

　　古之真人，不知悦生，不知恶死。

　　小惑易方，大惑易性。

　　小人则以身殉利，士则以身殉名，凡人则以身殉家，圣人则以身殉天下，仙人则以身殉道，道为恒，故仙人乃久。

　　天下皆知求其所不知，而莫知求其所以知也。

　　通于一而万事毕，无心得而鬼神钦。

　　有机械者必有机事，有机事者必有机心。机心存于胸中，则纯白不备，纯白不备，则神生不定，神生不定者，道之所不载也。

　　执道者德全，执德者形全，形全者神全，神全者圣人之道也。

　　朴素，而天下莫能与之争美。

　　以上帝为宗，以神佛为主，以无为为常。圣人之道也。

　　至仁无亲，至知无谋，至信辟金。

　　不为福先，不为祸始，感而后应，迫而后动。

　　哀莫大于心死。

　　夫至人者，上窥青天，下潜黄泉，挥斥八极，神气不变。

　　形动不生形而生影，声动不生声而生音，无动不生无而生有。

　　死之于生，一往一返。故死于是者，安知不生于彼乎？故吾知其不相若矣。吾又安知营营以求生者非惑乎？吾又安知今生生非昔之死乎？

　　大哉死乎！仙人升焉，君子归焉，小人伏焉。

　　莫如静，莫如虚。静也，虚也，得其居也；取也，欲也，失其所也。

　　物损于彼者盈于此，成于此者亏于彼。损盈成亏，随时随生，随时随死。往来衔接，间不可省，畴觉之哉！亦如人自世至老，貌色智态，日似不易，非婴孩时有停而不易也，间不可觉，俟至后知。

　　夫至信之人，可以感物也。动天地、感鬼神、横六合，而不逆者。

　　凡顺则喜，逆则怒，此有血气者之性也。

　　欲刚，必以柔守之；欲强，必以弱保之。积于柔必刚，积于弱必强。观其所积，以知福祸之乡。

　　有生之气，有形之状，尽幻也。造化之所始，阴阳之所变者，谓之生，谓之死。穷数达变，因形移易者，谓之化，谓之幻。造物者其功妙，其功深，难穷难终。因形者其巧显，其功浅，故随起随灭。知幻化之不异生死者，始可学仙术矣。

　　人无信仰，其心必多诈、多贪。

　　钱财不积则贪者忧，权势不尤则夸者悲。

　　力不足则伪，知不足则欺，财不足则盗。

　　万物有乎生而莫见其根，有乎出而莫见其门。人皆尊其知之所知，而莫知恃其知所不知而后知。

　　穷则反，终则始。

　　天下大器也，不以易生，此有道者之所以异乎俗者也。

　　同类相从，同声相应。

　　人有八疵：非其事而事之，谓之偬；莫之顾而进之，谓之佞；希意道言，谓之谄；不择是非而言，谓之谀；好言人之恶，谓之谗；析交离亲，谓之贼；称誉诈伪以则恶人，谓之慝；不择善否，两容颊适，偷拔其所欲，谓之险。

　　事有四患：好经大事，变更易常，以挂功名，谓之叨；专知擅事，侵人自用，谓之贪；见过不更，闻谏愈甚，谓之狠；人同于己则可，不同于己虽善不善，谓之衿。

　　能去八疵，无行四患，孺子可教。

　　不离于宗，谓之天人；不离于精，谓之神人；不离于真，谓之真人；以天为宗，以德为本，以道为门，兆于变化，谓之圣人；以仁为恩，以义为理，以礼为行，以乐为和，熏然慈仁，谓之君子。

　　人皆取先，己独取后；人皆取实，己独取虚；人皆求福，己独曲全。

　　上与造物者游，而下与外死生，无终始者为友。

　　梦有正梦、噩梦、思梦、寐梦、喜梦、惧梦，梦非虚幻无迹，乃神之所示，前世后世过去未来之经验也。

　　一体之盈虚消息，皆通于天地，应于物类。

　　可以生而生，天福也；可以死而死，天福也。可以生而不生，天罚也；可以死而不死，天罚也。

　　窈然无际，天道自会；漠然无分，天道自运；天道不能犯，圣智不能干，鬼魅不能欺。自然者，默之成之，平之宁之，将之迎之。

　　不知所以然而然，命也；知其所以然而不然，运也。

　　善其人所不善，喜其人所不喜，乐其人所不乐，为其人所不为，信其人所不信，行其人所不行，是以道德备矣。

　　欲既不生，即是真静。正常应物，正常得性，常应常静，常清静矣。如此清静，渐入真道，既入真道，是名得道，虽名得道，实无所得。为化众生，名为得道，能悟之者，可传圣道。

　　上士无争，下士好争。上德不德，下德执德。执着之者，不明道德。

　　常思我之身神，本从道生。道者清静，无所有，无有，乃变为神明，便有光明，依此光明生心意，便出智慧。

　　忘于目则光溢无极，泯于耳则心思常渊。两机俱忘绝，众妙之门。纯纯全全，合乎大方；溟溟滓滓，合乎天伦。天地之大，我之所维；万物之众，我之所持。

　　养其无象，象故常存；守其天体，体故全真；全真相济，天长地久。

　　先天而生，生而无形；后天而存，存而无体。然而无体，故曰不可思议。

　　大道无相，故内其摄于有；真性无为，故外不生真心。如如自然，广无边际。对境忘境，不沉于六贼之魔窟；居尘出尘，不落于万缘之化。至静不动，至和不迁，慧照十方，虚变无为，不立有无，心法双忘，体同太虚，包罗无极，大道之理，可明矣。

　　祸福无门，惟人自招。善恶之极，如影随形。

　　夫心起于善，善虽未为，而吉神已随之；或心起于恶，恶虽未为，而凶神已随之。

　　诸恶莫作，众善奉行，久久必获真。

　　故吉人语善、视善、行善，一日有三善，三年天必降之福；凶人语恶、视恶、行恶，一日有三恶，三年天必降之祸。

　　一毫之善，与人方便。一毫之恶，劝人莫作。衣食随缘，自然快乐。

　　算什么命，问什么卜？欺人是祸，饶人是福。天眼昭昭，报应甚速。

　　仙道贵生，无量度人。仙道贵实，人道贵华。仙道乐兮，太虚为家。

　　入道者知止，守道者知谨，用道者知微。能知微则慧光生，能知谨则圣知全，能知止则泰安定。

　　人生在世，如在宝山。种种善缘，皆为宝也。身垢不净，以世水洗之；心垢不净，以法语洗之。

　　学道之士，清虚而容非，拯危而不济难。

　　我命在我不在天，天堂及地狱，一切由心造。（可不要以为天堂和地狱就在心里）。

　　既登绝顶，其苦亦息，俯视一切，微妙玄同。

　　能存能亡，长乐无忧。

　　人生九难：衣食逼迫、恩爱牵缠、利名萦绊、灾患横生、盲师约束、议论差别、志意懈怠、岁月蹉跎、时世乱离。

　　人生十魔：六贼、富贵、情欲、恩爱、患难、聪明、刀兵、喜乐、女色、货利。

　　独上高楼望八都，黑云散后月还孤。茫茫世间人无数，哪个男儿是丈夫？

　　山惟静而已，故学道原不在山，处尘世隐修，方为大修之人。

　　见之不可用，用之不可见。

　　能见精神而久生，能忘精神而超生。

　　夫名利不可不求，求之自有定分，识破者自无萦绊；恩爱不可不济，济之自有缘分，识破者自无牵缠。

　　人生在世，不知道者，与草木无殊，与动物无异，谓之凡俗。凡人之中，有了然觉悟，知有大道，起心修学，欲求度世者，谓之道人。

　　境杀心则凡，心杀境则仙。

　　红尘多少事，不到白云中。仙心无岁月，佛心无空间。

　　人能修正身心，则真精真神聚其中，大才大德出其中。

　　修道者如推石上山，山愈高而进愈难。

　　以法修道，道故不难。以道求仙，仙亦甚易。

　　正心、修身、齐家、治国、平天下、入太虚、进仙家。

　　合于人道，仙道自然不远。

　　仙品有四：人仙、地仙、神仙、天仙。人仙之下称鬼仙，亦称归仙。

　　遇上品人，讲道行；遇中品人，讲因果；遇下品人，讲报应。

　　容人之所不能容，忍人之所不能忍，则心修愈静，性天愈纯。

　　散之于事则曰法，隐之于天则曰道。

　　无心于事，则无事于心。故心静生慧，心动神昏。

　　修炼性命，法则归一。

　　须顺其自然，勿令其自然，勿任其自然。

　　所谓自然，就是一种和谐的生机。

　　真空空不空，真色色不色。


　　天下有道，圣人成焉；天下无道，圣人生焉。

　　圣人处无为之事，行慧言之教。

　　圣人知自然之道不可违，因而制之至静之道。

　　圣人法天归真，不拘于俗。

　　圣人不行而知，不见而名，不为而成。

　　圣人终不为大，故能成其大。

　　圣人欲不欲，不贵难得之货；学不学，复众人之所过；以辅万物之自然，而不敢为。

　　圣人去甚、去奢、去泰。

　　圣人抱一为天下式。

　　圣人自知不自见，自爱不自贵。

　　圣人不积，既予于人己愈有，既予与人己愈多。

　　圣人之道，为而不争，用而不贪。

　　圣人无名，神人无功，至人无己。

　　圣人之道，用力少，见功多。

　　圣人无全能，万物无全用，天地无全功。

　　圣人无两心，皇天无二道。

　　圣人不察存亡，而察其所以然。

　　圣人恃道化，而不恃智巧。

　　命运皆自造，圣人知其理。


　　内观其心，心无其心；外观其形，形无其形；远观其物，物无其物；观空亦空，空无所空，所空既无，无无亦无。明此理者，可做雪兔耳。



